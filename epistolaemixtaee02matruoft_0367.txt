22 Fennorum 1550 361

quicquid uellem, qui paucis ab hinc annis, ex patria proficiscens,
perpetuam bonorum meorum donationem matri fecissem, hac
lege, ut quotienscumque in patriam remeassem, mihi ea repe—
tendi facultas daretur. Quam donationem nec sine matris eon-
sensu, cuius naturam et ingenium nosse te non ambigo, reuo—
care, neque me satis pie id facere posse existimaui, non ignarus
quid inde mali posset prouenire. Hac cogitatione a pristina sen-
tentia retardatuS, facturum me operae pretium arbitratus sum,
si, priusquam negotium conficerem, literas ad matrem darem, et
quid mihi faciendum esset, in animo explicarem, peteremque ab
ea, id ut mihi per se facere liceret: sic demum me et officio et
pietati satis esse facturum. Quapropter patiare quaeSO, frater, ut,
priusquam ulterius progrediar, matrem de re hac faciam certio-
rem, quae cum mihi responsum dederit, quid mihi faciendum sit
deliberare et ad interrogata respondere poter0. Interea, frater
charissime, ex tuo more assiduas ad Deum preces funde, ut me
in suo sancto seruitio custodire ac confirmare dignetur.

De meis ad te studiis nihil aliud scrib0, quam mihi his demum
cineralibus Dei optimi beneficiO, serio in literas graecas incum-
bendi copiam factam: et quod LazaruS, publicus professor ¹, pri-
stinam receperit ualetudinem, quodque de Ρ. D. Polanci sen—
tentia iuuenem quemdam bononiensem nobis conciliauerimuS,
qui nOS, prout potest, benigne ac perhumaniter docet. Quare
enitar daboque operam ut ne hoc mihi e manibus frustra tempus
elabatur. Vale. Patauii vm cal. martias 1550.

Tuus in X.0 minimus frater,
CLAUDIUS DE CoUDRETo.

Inscriptio: Al mio in Christo amantissimo fratello, M. Ludo-
vico de Coudretti, in Roma.

 

¹ Hujus viri mentionem faciunt Epist. Mixtae‚ t. 1, pag. 588, n. 3.—
Hic porro erat «Lazarus Bonamicus Bassianensis, litterarum Graecarum et
Latinarum explicator celeberrimus» de quo agit RICCOBONUS‚ De Gy·
mnasio patavino commentariorum lib. 1, cap. 16 et lib. 111, cap. 32, in opere
GRAEVH Thesaurus antiquitatum et historiarum Italiae, tomi VI pars 4.

