18 MAJI 1552 717·

portum cogitaui, ne rursum exortae procellae in aeternum me
somnum demergerent. Itaque, cum de religione ingredienda co-
gitarem (quae uere tutus est ad Deum anhelantium portus) me
sanctae uestrae Societati addicere in animo statui, Deoque opti-
mo uoui, si uestra me pietas dignaretur admittere. Nam sane
nihil mihi iam Dei maximo beneficio in uotis est, nisi esse, non
socium, sed seruum timentium dominum Deum meum, et cu-
stodientium mandata eius: elegi enim abiectus esse in domo Dei
mei magiS, quam habitare in tabernaculis peccatorum ¹. Te ergo-
per Deum clementissimum oro, ut tua in omnes caritate, uene—-
rande Pater, me, non in filium aut fratrem (nec enim tanto sum
dignus honore) sed in seruum christianae Societatis accipere uelis;
paratus enim sum obedientiae iugum et quaeuis alia Christi
amore subire libenter. Ne igitur, quaeso te, humilem me et abie-
ctum homuncionem despicias, immo suscita a terra inopem et de,
stercore erige pauperem ², omnipotentem Patrem imitatuS‚ quem
precor, ut tuam pietatem in dies augeat, atque ab hoc turbu-
lento uitae pelago in aeternam tranquillitatem transferat, cuius
pax et fauor sit semper tecum. Decimo quinto kalendas Junii,
1552 anno, Tuae paternitatis humillimus in Christo seruuS,
GUTERRIUS A PADILLA.
Inscriptio manu P. Adriani Adriaenssens:Jhs. Rdo. in X.0
Patri magistro Ignatio de Loyola‚ praeposito Societatis Jesu.
Rome. Franco,
Alia manu: Louanio, de 18 de Magio.

 

¹ PS. Lxxxnl, 11.
² Ps. cxn, 7. ”

