27 Annus 1549 137

sentirem, modo non alienum esset a studio verae pietatiS, resistere
nollem, orans optansque· ardentissimis votis, ut altissimum Dei
beneplacitum circa me et per me, quantum possibile foret, perfi-
ceretur in omnibus.

Cum vero meo iudicio stare nollem, obnixe petii, ut Rdus.
Dnus, Leonardus suam sententiam mihi significare dignaretur.
Id quanquam difficulter faceret, non se denegaturum tamen quod
peterem, aiebat, si credere dictis suis vellem, quod tanto minus
detrectare potui, quanto certius constare sibi, quod dicturus esset,
intellexi. Consuluit itaque, ut vexillo Christi-sub instituto lauda-
bili Societatis sanctissimi nominis Jesu me reverendissimae pa-
ternitati vestrae submitterem3 nam id mihi salutiferum fore, et
hanc vocationem meam esse se perspicere indubitato ex condi-
tione et animo meo asserebat, dumque nihil obstare, quominus
id facere possem, singulorum, quae tum temporis impedire me
videbantur, cognoscerem.

Salubri consilio libens acquievi, confirmato proposito, cum
illi ita expedire videretur, vot0, quod reverendissimae P. V.
mitto, supplicans per Christi Jesu charitatem, ut illud infimi
servuli votum suscipere reverendissima P. V., si prudentiae
vestrae expedire visum fuerit, dignetur, cuius consilio et volun—
tate in omnibus obtemperare desidem, agnoscens ex hoc altis-
simi Dei beneplacitam voluntatem, quae in nobis perfectionis
mensura est. Ad quam ut deinceps foelicius contendere possem,
supplex reverendissimam P. V. or0, ut me, indignum et profu-
gum filium, Patri coelesti ferventissimis suis precibus reverendis-
sima P· V. commendare ipsumque exorare non dedignetur, ut
me, si non in filiorum suorum numero rursum asciscere velit,
quod demerui, saltem inter extremae sortis servulos admittat, ut
in aliqua parte suorum haeream.

Deus opt. max. honorabilem pietatem vestram servet incolu-
mem. Multam quoque foelicitatem,precor M. Andreae ¹ Siderio,
conterrane0‚ cuius precibus me commendatum unice cuperem,
nisi Rmam. paternitatem degrauare puderet. Porro, si quid in

 

¹ Ms. Andrea.

