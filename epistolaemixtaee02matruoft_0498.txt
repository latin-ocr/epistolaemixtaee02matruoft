492 Erasi-orm Murra—353

Decima octaua die Januarji legimus literas Patris Johannis Mi-
nez ¹, qui est Tituanni in Africa cum eius socio Ignatio HogadO,
quibus labores ipsorum, qui non mediocres sunt, continentur.
Noctu-orationi horam curn dimidia tribuunt: tantundem tempo·
ris ante auroram: mox, sacrificio missae absoluto, quod reliquum
est diei ad noctem usque, captiuorum impendunt ministeriiS,
'quae plurima sane sunt, tum in his, quae ad corpus, tum in his,
quae ad animas iuuandas pertinent. Quod ad corporis attinet ne-
cessitateS, ipsi aegrotantibus medici, uulneratis chirurgi sunt.
Habent enim domi captiuum quendam, huius facultatis non igna-
rum, qui eos unguenta uaria, et multa medicinae remedia edo—
cuit. Haec illi abunde parantes, uenientes captiuos ut plagis suis
uel inflationibus, ex catenis contractiS, remediaaccipiant, dili-
genter curant. Habent etiam domum, quam misericordiae
uocant, cuius ipsi et gubernatores sunt et ministri, et omnibus
demum· officiis funguntur. Plurimum etiam pecuniarum, quae
impenduntur in infirmorum subuentione, prouident3 nam prae-
ter captiuos Tituani, qui inibi curantur, aliis ex locis sarraceni
- captiuos suos infirmos, audita diligentia qua curantur, eo mit-
tunt. Praeter huiusmodi infirmOS, quos habent in domo miseri-
cordiae, habent etiam domi suae aliquos propemodum incurabi-
leS, et inter caeteros senem quemdam coecum, et tinaea plenum,

’ et uehementer iracundum, demum satis idoneum ad patientiae

uirtutem probandam. Magna eis undecunque messis in corpora-
libus miseriis proximorum occurrit, et quoad eorum fierit potest,
ι subuenire illis tanto impensius curant, quanto miseriores et pau-
periores homineS, ad quos recurrant, alios non habent. Praeter
hoc sollicite de eorum redemptione agit, et ad plurima Hispaniae
loca literas mittit, ut ex eleemosynis aliquid subuentionis cala-
mitosis hominibus submittatur ²: parentibus etiam et uxoribus
captiuorum, qui ex bonis suis redimi possunt, scribit ut redimi
suos curent.

 

¹ Varie cognomen hoc legitur in hac ipsa epistola et alibi scriptum:
Minez, Mir‘zer, Minet. Agitur autem hic de P. Joanne Nunez, «qui hoc
ann0, sicut et superiori, Tituani cum socio et fratre Joanne [Ignatio] Boga·
do [sive Vogado] versabatur.» POLANCUS, t. 11, pag. 379, n. 433..

² Vide infra, epist. 422.

