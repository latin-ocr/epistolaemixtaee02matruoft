5 Juun 1550 395

bere compellor; memor enim sum mandatorum tuorum, quae
mihi proximis tuis literis reliquisti, ut, cum patrias literas acci-
perem, illico te per literas facerem certiorem.

Quidam igitur ciuis noster, quem nos le Chatellay Grosset
dicimuS, ex patria profectus est, Jerusalem nauigaturus, uti san-
ctissimum illud desiderium (uoti enim se reum negat) quo eum
scis iam inde ab adolescentia aestuasse, expleret. ‘ Is igitur, cum
hac iter faceret, binas ad me literas pertulit, alteras priuigni, al -
teras fratris Amedei. Eas acceptas coram R.d0 P. Elpidio recitaui,
quarum etiam summam tibi breuiter collegi ; sic enim melius ui-
sum est, quam eas ad te transmittere. Queritur priuignus quod
nullas post festum natalitiorum Christi ad se literas miserim, uel
quibus saltem tum de nostra bona ualetudine, tum etiam de acce—
ptis 73 scutatis fieret certior, ex quo facile coniicio nondum ad
eos literas illas peruenisse, duas Venetiis Angelo Baglioni com-
miseram. Scribit idem tibi eadem de re per famulum cuiusdam
nobilis nostratis literas a se directas fuisse, quo magis miror nec
tuas literas illuc perlatas fuisse. Ad eum paucis post diebus
rescripsi, quo illos sollicitudine hac leuarem, eoque libentius id
feci, quod mihi omnino de sententia sua literae ad matrem mit-
tendae erant.

Venio ad fraterculi nostri literaS, mihi quidem non ingratas
neque iniucundas; his enim se miro studiorum desiderio teneri
significabat3 rogabat namque me atque adeo prece cogebat, a
matre uti contenderem ut eum aliquo ad studia mittere dignare—
tur, quae uerba quorsum pertineant et quo tendant, facile te, si
maxime taceam, coniectura ducet; quod tamen non impetrauit:
nihil sine tuo consilio facere sum ausus. In eadem epistola te fra-
tremque Annibalem plurimum saluere iubet. Haec scripsi quam
breuissime potui: fortasse tamen longiuS, quam ualetudinis tuae
ratio postulasset. Ego, etsi antea literas tuas expectabam, nunc
autem ut cum maxime exoptem, te tamen rogare non audeo, ut
tu ad me literas mittas3 tametsi nihil mihi magis in optatis esset,
quam de tua confirmata ualetudine et receptis uiribus admoneri.
Quapropter, si tibi minus commodum erit literas exarare, satis
id mihi habeam, dum me his de rebus facias per alios certioremt

