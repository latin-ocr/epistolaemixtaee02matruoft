30 Jumr 1550 413

qui dicti monasterii cura-m gererent. Quibus verbis latenter insi-
nuauit, solis religiosis Societatis nostrae hujusmodi negocium
confidenter se commissurum, hinc commendata loci dispositione,
asserens totam regionem aptissimam esse ad suscipiendum semen
euangelicum, et si non aperte, sub quibusdam tamen verborum
inuolucris doctorem rogauit, vt hanc susciperet prouinciam,
quam, vt non acceptauit, sic nec omnino refutauit. PostremO,
iam iam discessuruS, doctor significauit illi rem Deo gratam factu—
rum, si aliquot scholares huic Societati destinatos aleret, quando-
quidem et suos haberet alumnos Compluti. Cui ille respondit, in
reditu (cupiebat enim et sperabat Patrem Toletum rediturum)
hac de re sermonem fusiorem ad inuicem habituros Dedit nihi-
lominus tredecim aureos in leuamen itineriS. Haec sunt quae
circa praesulem toletanum et caetera, quae ibi gesta sunt, scri-
benda videbantur.

Quoniam autem per priores literas fuse satis scripsi de omni-
bus his, quae Dominus dignatur operari, assumpto pro instru-
mento doctore nostrO, non hic ea iterum recensebO, ne nimis
frequenti rerum earundem repetitione merito molestus videar.
Exercitia ac studia spiritualia solita in dies augentur, auxiliatrice
gratia3 nec vnquam desunt piae ac sanctae occupationes, quibus
proximorum vtilitatibus impendi posset opera, si plures essent
operarii.

Pater doctor, praeter binas lectioneS, quas domi fratribus
praelegit, alteram logicis, alteram confessoribus summulam Gaiea
tani ¹, nunquam non occupatur charitatis operibus, tum pauperi-
bus et*carcere inclusis patrocinandO, tum judicibus, quod justum
est, consulendO, tum etiam operam dando vt interdicta, quae hic
frequentissima sunt, auferantur. Audit et non raro confessioneS,
easque arduaS, vt sunt illorum, qui conscientias habent intricatas
grauibus curis et negotiis hujus saeculi nequam. Fratres quoque
domestici suis sunt intenti studiis ac exercitiis tam literariis

¹ «Thomas de Vio... edidit quoque: Summam de casibus, e sua patria
Caietanam dictam, compendiosam ac resolutam, tamquam memoriale quod-
dam pro doctis.» ALTAMURA, Bibliotheca domimbana, pag. 260.

